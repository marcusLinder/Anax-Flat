Designprinciper
===============================

Urvalet för analysen bygger på de webbplatser som jag har använt i tidigare analyser. Jag har valt de tre webbplatserna som jag anser har bäst och mest design och känns intressant för uppgiften. Webbplatserna är <b>IMDB.com</b>, <b>Skanetrafiken.se</b> och <b>YouTube.com</b>. Anledningen till att jag gjort urvalet utifrån webbplatser jag gjort andra analyser på är att jag tycker det är intressant att fördjupa mig mer i webbplatserna och få en större bild av hur de är uppbyggda.

Webbplatserna kommer bland annat utvärderas utifrån deras mål och syfte, design, designens gynsamhet för målet och syftet, vilken känsla designen förmedlar och designprinciper.

Bakgrundsmaterialet som använts för att definera och identifiera designprinciperna är kurslitteraturen "The principles of beutiful web design" och [Design Elements & Principles](https://www.canva.com/learn/design-elements-principles/) från Canva.

Jag har genomfört analysen på egen hand så det finns inga andra gruppmedlemar att redovisa.

##IMDB
[Länk](http://www.imdb.com/)

[FIGURE src="image/imdb.png?h=50%&w=50%" class="center" caption="Startsidan imdb.com"]

IMDB (Internet Movie Database) är en online databas med information om filmer, tv serier och skådespelare. Webbplatsens syfte är att ge besökaren information om och betyg på filmer. Även aktuella nyheter om filmer och kalendrar för kommande filmer finns tillgängligt på IMDB. Webbplatsen är ett bra verktyg för att besvara den ständiga frågan "var har jag sett den skådespelaren innan?"

####Design
IMDB har bakgrundsfärger i grå nyanser. Menyn har en svart bakgrundsfärg med vit text. Alla länkar på webbplatsen har en blå färg. Som accentfärg använder IMDB en guldgul nyans, accentfärgen används på loggan, sökknappen och länken "watchlist". Det finns ett stort antal bilder och videos på startsidan som länkar och för att illustrera innehållet. Webbplatsen är centrerad i webbläsaren med negativt utrymme på båda sidorna av innehållet. Designen passar webbplatsens syfte och det är lätt att hitta informationen. Att länkarna är markerade med blått för att dem sticker ut och är lätta att hitta, vilket är bra på en webbplats med så mycket information. Jag tycker att de markerade länkarna till viss del bidrar till att skapa en känsla att det är en databas med mycket information. Även om webbplatsen innehåller väldigt mycket information så ger den intrycket av att vara strukturerad och lätt att använda.      

####Utmärkande designprinciper
<b>Linjer:</b> Webbplatsen använder sig av linjer för att tydligt skilja de olika delarna från varandra och hjälpa användaren att fokusera.

<b>Djup:</b> Webbplatsen ligger centrerad i webbläsaren. Den yttre kanten som skiljer innehållet från utrymmet utanför är skuggad vilket ger innehållet en känsla av djup.

####Designskillnader mellan startsida och undersidor
Det finns skillnader i designprinciper mellan startsidan och undersidorna. På undersidorna används ramar med luft mellan sig för att markera olika delar av informationen istället för linjer som på startsidan. Djuper på den yttre kanten finns med på alla sidor.

##Skånetrafiken
[Länk](https://www.skanetrafiken.se/)

[FIGURE src="image/skanetrafiken.png?h=50%&w=50%" class="center" caption="Startsidan skanetrafiken.se"]

Syftet med skånetrafikens webbplats är att söka resor, se tidtabeller för bussar och tåg, få information om inställda och försenade avgångar samt administration av busskort som ladda, köp och spärra.

####Design
Skånetrafikens webbplats är ljus med en bakgrundsbild. Över bakgrundsbilden presenteras innehållet i ljusgråa transparanta rutor. Rött används flitigt i olika nyanser på webbplatsen, bland annat header, footer och knappar är röda. Skånetrafiken använder sig en hel del av bilder för att illustrera informationen på startsidan. Webbplatsen är i helskärm och tar upp hela webbläsarens bredd. Designen gynnar syftet och det är lätt att orientera sig på webbplatsen. Att ha viktiga funktioner som "sök resa" och länkar till e-tjänster direkt på startsidan ger ökad användarvänlighet. Skånetrafikens webbplats ger en bra känsla, den ljusa designen och tillgängligheten gör att man känner sig välkommen.

####Utmärkande designprinciper
<b>Transparens:</b> Webbplatsen använder transparens genom att låta bakgrundsbilden lysa igenom rutorna på startsidan.

<b>Balans:</b>  Balans används på startsidan genom de två lika stora rutorna "sök resa" och "e-tjänster". Att rutorna är lika stora ger en balans till designen.

<b>Grid:</b>  Designprincipen grid används för att dela in sidan i delar. Informationen presenteras i en grid med luft mellan varje del.

####Designskillnader mellan startsida och undersidor
Webbplatsens design är genomgående för startsidan och undersidorna. Transparens och grid finns på alla undersidor. Däremot finns inte balans på alla sidor, om man klickar på länken "sök resa" så ersätts de två rutorna av en stor ruta men designen i rutan är den samma.

##YouTube
[Länk](https://www.youtube.com/)

[FIGURE src="image/youtube.png?h=50%&w=50%" class="center" caption="Startsidan youtube.com"]

Syftet med YouTube är att ge användarna möjlighet att publicera videos och dela dem med resten av världen. Filmerna kan kommenteras och gillas och användarna kan prenumerera på videos från andra användare.

####Design
YouTubes webbplats har en enkel design med bakgrundsfärger i gråa nyanser och rött som en tydlig accentfärg på menyer och knappar. Webbplatsen är i helskärm och tar upp hela webbläsarens bredd. Den enkla designen fungerar bra för webbplatsens syfte eftersom den gör att filmerna hamnar i fokus och lätt fångar användarens uppmärksamhet. Webbplatsen ger en luftig och strukturerad känsla.

####Utmärkande designprinciper
<b>Grid:</b> Webbplatsen använder designprincipen grid för att visa de videos som finns. Klippen visas i ett rutnät på startsidan.

<b>Repetition:</b> YouTube använder sig av repetition vid visandet av videor på startsidan. Videoklippen visas på samma sätt med samma avstånd mellan varandra.

####Designskillnader mellan startsida och undersidor
Det finns en stor skillnad mellan designen på startsidan och designen på videoklippens sidor. Sidorna för videoklippen domineras av videon och kommentarsfältet. Även på undersidorna används ett grid med luft mellan delarna för att strukturera upp sidan och vid presentationen av relaterade videoklipp.
