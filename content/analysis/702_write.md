Analys skrivsätt
===============================
Här genomförs en analys av skrivsättet på fyra webbplatser. Ett regelverk med fyra kriterier baserat på Lotta Kempes artikel [Skriva för webben](https://www.iis.se/lar-dig-mer/guider/hur-man-skriver-for-webben/) ligger till grund för analysen.

De fyra kriterierna är:

**Tydliga rubriker:**
Rubrikerna ska vara tydliga och leverera vad de lovar. De bör även fungera som en länk till resten av texten.

**Ingress:**
Det viktigaste i texten ska berättas först för att ge läsaren den information hen vill ha och visa vad som utvecklas vidare i texten.

**Styckeindelning:**
Använd blankrader som styckeindelning för att göra texten mer lättläst. Påbörja ett nytt stycke vid en ny upplysning eller en ny tanke.

**Fetstil:**
Att markera vissa ord med fetstil är ett bra sätt att lyfta fram specifik information. Fetstil ska inte användas för mycket, ett eller ett fåtal ord åt gången och inte på många platser i texten.

Urvalet baseras på webbplatser med många artiklar. Jag valde webbplatser för fyra stora dagstidningars från olika länder. Detta eftersom jag tycker det är intressant att undersöka om det finns några störra skillnader mellan länderna.

De fyra webbplatserna är:

* [Svenska dagbladet](https://www.svd.se/) (Sverige)
* [New York Times](https://www.nytimes.com/) (USA)
* [Jyllands-Posten](https://jyllands-posten.dk/) (Danmark)
* [Daily Mail](http://www.dailymail.co.uk/home/index.html) (England)

Jag har genomfört analysen på egen hand så det finns inga andra gruppmedlemar att redovisa.

##Svenska dagbladet
**Tydliga rubriker**

Webbplatsen har tydliga och informativa rubriker som ger en bra bild av artikelns innehåll och även fungerar som länkar in till artikeln.

**Ingress**

Alla artiklarna på svenska dagbladets webbplats använder sig av en ingress där den viktigaste informationen i artikeln framkommer. Ingressen markeras med en större fontstorlek än övrig text.

**Styckeindelning**

Svenska dagbladet använder väldigt mycket styckeindelningar med blankrader i sina artiklar. Styckena är oftast inte mer än fem rader långa.

**Fetstil**

Svenska dagbladet använder sig inte av fetstil i sina artiklar.

##New York Times
**Tydliga rubriker**

Rubrikerna förmedlar tydligt vad artiklarna handlar om och fungerar som en länk till texten.

**Ingress**

Det är inte alla artiklar på New York Times webbplats som använder ingress. De flesta artiklarna börjar direkt och i de fall där en ingress finns så är den inte tydligt markerad.

**Styckeindelning**

Webbplatsen använder sig av blankrader för att styckeindela texten och öka läsbarheten.

**Fetstil**

Webbplatsen använder inte fetstil för att markera något i sina artiklar.

##Jyllands-Posten
**Tydliga rubriker**

Rubrikerna är informativa och ger en bra bild av vad artiklarna handlar om. Ibland kan rubrikerna vara lite i längsta laget. Rubrikerna är länkar till artiklarna.

**Ingress**

Artiklarna på Jyllands-Postens webbplats har en väldigt kort ingress på varje artiklen. Oftast är det bara en mening som förklarar det viktigaste i artikeln. Den fungerar som ett komplement till rubriken.

**Styckeindelning**

Artiklarna styckeindelas med blankrader och styckena är oftast bara fyra rader långa.

**Fetstil**

Jyllands-Posten använder sig inte av fetstil för att markera specifika ord i artiklarna.

##Daily Mail
**Tydliga rubriker**

Rubrikerna fungerar som länkar till artiklarna och ger en tydlig bild av vad artiklarna handlar om. De flesta rubrikerna är väldigt långa vilket kan göra det lite förvirraden.

**Ingress**

Alla artiklarna på Daily Mails webbplats har en ingress. Ingressen är i punktform och innehåller en sammanfattning av det viktigaste i artikeln.

**Styckeindelning**

Daily Mail använder sig mycket av blankrader i sina artiklar för att dela in stycken och göra texten mer luftig och lättläst.

**Fetstil**

Webbplatsen använder sig av fetstil i ingressen och på länkar i texten.

##Sammanfattning
Analysen visade att det inte fanns några större skillnader mellan webbplatserna även om de har olika ursprungsländer.

Den största skillnaden mellan webbplatserna låg i längden på rubrikerna. De engelskspråkiga webbsidorna hade mycket längre rubriker än de danska och svenska. Alla analyserade webbplatser hade mycket bra och informativa rubriker. Vilket kanske inte är så konstigt med tanke på tidningarnas långa erfarenhet av rubriksättning till pappersupplagerna.

Gemensamt för alla webbplatserna var att de har många korta stycken indelade med blankrad. Även att rubrikerna fungerar som länkar till artiklarna var gemensamt för alla fyra webbplatser som analyserades. Detta underlättar för användaren som inte behöver leta efter en "läs mer.." knapp eller liknande.

Det visade sig att markering med fetstil var ovanligt och det var bara Daily Mail som använde sig av det. Ingresser förekommer på alla webbplatserna även om utformningen och omfånget varierar stort.  
