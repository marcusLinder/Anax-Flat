Användbarhet
===============================

Här kommer jag att analysera fyra webbplatser utifrån användbarhet. Analysen baseras på de fem komponenterna som Jakob Nielsen presenterar i artikeln [Usability 101: Introduction to Usability](https://www.nngroup.com/articles/usability-101-introduction-to-usability/).

Kompontenterna är:

**Learnability:**
Hur lätt är det för användare att utföra grundläggande uppgifter på sidan första gången de besöker den.

**Efficiency:**
Hur snabbt kan användare utföra uppgifter på sidan när dem har lärt sig designen.

**Memorability:**
Hur snabbt känner sig en användare bekväm med webbplatsen igen efter en tids frånvaro.

**Errors:**
Hur många fel gör användarna, hur allvarliga är felen och hur lätt går det att återhämta sig från felen.

**Satisfaction:**
Hur tillfredställande är webbplatsen att använda.

Urvalet av webbplatser är baserat på webbplatser som jag ofta själv använder och känner till väl. Varje webbplats kommer poängsättas för varje komponent på en skala mellan 1 och fem.

Webbplatserna som kommer analyseras är:

* [Netflix](https://www.netflix.com/browse)
* [Google](https://www.google.se)
* [Dbwebb](https://dbwebb.se/)
* [Aftonbladet](https://www.aftonbladet.se/)

Jag har genomfört analysen på egen hand så det finns inga andra gruppmedlemar att redovisa.

##Netflix
Netflix är en streamingtjänst som erbjuder ett stort utbud av filmer och serier inom flera olika genrer.

[FIGURE src="image/netflix.png?h=50%&w=50%" class="center" caption="Netflix startsida"]

####Learnability
Netflix har en hög användarvänlighet och är lätt att lära sig. Första gången man besöker sidan så syns det tydligt hur man ska ta sig vidare. De enda knapparna som är synliga är "logga in" och "registrera".

När man har loggat in visas filmerna och serierna på rader baserat på genrer och kategorier som "populärt just nu". Netflix har en huvudmeny som följer med när man scrollar så att användaren alltid har nära till menyn och sökfunktionen. För att starta en film eller serie så klickar man bara på den och den spelas upp direkt.

**Betyg: 4/5**

####Efficiency
Användare som är bekanta med Netflixs design kan snabbt utföra uppgifter och navigera sig på webbplatsen. Påbörjade men inte avslutade filmer och serier visas på startsidan under rubriken "fortsätt titta" så att användaren inte behöver leta fram dem igen. Webbplatsen har en bra sökfunktion där användaren kan söka både på titlar och skådespelare.

**Betyg: 5/5**

####Memorability
Det är lätt att återvända till netflix efter en tids frånvaro. Menyer och funktioner är i stort sett självförklarande och har en hög igenkänningsfaktor.

**Betyg: 5/5**

####Errors
Det finns inte mycket som användaren kan göra fel på Netflix. Skulle användaren råka starta fel film eller serie så går det snabbt att stänga ner den och starta rätt. På startsidan finns det ofta ett klipp från en film eller serie som är ny på Netflix. Detta klipp kan vara lätt att starta av misstag vilket inte är bra då användaren inte själv väljer vilket klipp det ska vara och det inte verkar baseras på tidigare sökningar.

Sökfunktionen kan förvirra användaren då resultatet blir liknande titlar när man söker på en titel som inte finns. Detta kan vara bra men det framkommer inte så tydligt att titeln inte finns på Netflix.

**Betyg: 4/5**

####Satisfaction
Netflix har en hög användarvänlighet och är tillfredställande att använda. Designen är ganska enkel och passar till webbplatsens syfte. Att huvudmenyn följer med när användaren scrollar ned på sidan gör att man alltid har nära till sökfunktionen.

När man hovrar över en film i raderna så blir objektet större och visar en kort text om handligen vilket gör det lättare att hitta en intressant titel än om man skulle behöva gå in på en undersida.

**Betyg: 5/5**
#####Slutbetyg: 23/25

##Google
Google är en av världens mest använda sökmotorer.

[FIGURE src="image/google.png?h=50%&w=50%" class="center" caption="Googles startsida"]

####Learnability
Google har en väldigt enkel webbplats och det är mycket lätt att lära sig "googla". När man först kommer till Googles startsida möts man av ett sökfält och två knappar, "Sök på Google" och "Jag har tur". Huvudmenyn är enkelt utformad och lätt att förstå, de mer avancerade funktionerna som Google Drive och Google+ ligger i en undermeny vilket gör att menyn inte blir för stor och förvirrande för nya användare.

**Betyg: 5/5**

####Efficiency
Google har som sagt en väldigt enkel design som går snabbt för användarna att lära sig. När användarna lokaliserat sökfältet och sökknappen kan de direkt genomföra sökningar och få svar i form av en lista med länkar.

**Betyg: 5/5**

####Memorability
Det går snabbt att bli bekväm med Google igen efter en tids frånvaro. Den enkla designen är självförklarande och det går snabbt att göra en sökning.

**Betyg: 5/5**

####Errors
Det finns inga direkt fel som kan uppstå på Google. Användaren kan stava fel i sin sökning men då föreslår Google den rätta stavningen med ett tydligt meddelande, "menade du: ---".

**Betyg: 5/5**

####Satisfaction
Google är en ganska statisk webbplats. Den uppfyller sitt syfte och den enkla designen passar väldigt väl till syftet. Det är tillfredställande att använda Google om man hittar det man söker men desigen i sig bidrar inte till någon större känsla av tillfredställelse.

**Betyg: 4/5**

#####Slutbetyg: 24/25

##DBWEBB
Dbwebb är en portal för de kurser som ges inom webbprogrammering och databaser på Blekinge Tekniska Högskola.

[FIGURE src="image/dbwebb.png?h=50%&w=50%" class="center" caption="dbwebb startsida"]

####Learnability
Dbwebb har en enkel struktur och design som gör det lätt för nya användare att orientera sig rätt. Huvudmenyn är tydlig och det finns även en hamburgermeny med samma innehåll i dropdown menyer vilket gör att det snabbt går att hitta rätt undersida. Flera av undersidorna har även en sidomeny som förenklar navigeringen.

**Betyg: 5/5**

####Efficiency
Dbwebb har ett stort antal undersidor att navigera runt på för att hitta det man söker. Detta förenklas till viss del av breadcrumbfunktionen som gör det lätt för användaren att hålla koll på var hen befinner sig. Tyvärr så börjar breadcrumbfunktionen ibland om och det blir svårt att spåra vilken väg man har tagit. Ett exempel på detta är när man klickar sig vidare från ett kursmoment till en uppgift i momentet.

Det finns en tydlig huvudmeny men den följer inte med när man scrollar ned på sidan vilket kan vara irriterande då flera artiklar är rätt långa. Det finns inte heller någon sökfunktion vilket gör att det krävs flera klick och mycket bläddrande för att hitta rätt.

**Betyg: 3/5**

####Memorability
En återvändande användare efter en tids uppehåll kan ha lite svårigheter att navigera sig på sidan. Även om huvudmenyn är tydlig och gör det lätt att hitta till de olika sektionerna så gör de ovan nämnda problemen med navigationen det svårt att hitta tillbaka till specifika artiklar igen.

**Betyg: 4/5**

####Errors
Då dbwebb till stor del är en informativ webbplats finns det inte så mycket som användaren kan göra fel förutom att navigera fel och inte hitta tillbaka till tidigare besökta artiklar. I forumsektionen så får användaren allternativet att förhandsgranska sitt inlägg innan det publiceras. Detta gör att eventuella misstag i inlägget lätt kan rättas till innan användaren delar med sig av det.

**Betyg: 4/5**

####Satisfaction
Webbplatsen har en enkel design som gör att den viktiga informationen hamnar i fokus för användaren. De tidigare nämnda problemen med navigation och spårning drar ned betyget lite men när man väl har hittat rätt artikel så har den en tydlig och bra struktur som gör den lätt att använda. Denna struktur är genomgående genom alla artiklar och uppgifter vilket underlättar stort för användaren.

**Betyg: 4/5**

#####Slutbetyg: 20/25   

##Aftonbladet
Aftonbladet är en svensk nyhetswebbplats.

[FIGURE src="image/aftonbladet.png?h=50%&w=50%" class="center" caption="Aftonbladets startsida"]

####Learnability
När man först besöker webbplatsen så möts man av väldigt mycket innehåll och länkar. Det blir svårt för nya användare att veta var man ska fokusera. Webbplatsen har en huvudmeny med tydliga allternativ, när användaren scrollar ned på sidan så följer en förenklad version av huvudmenyn med så att användaren lätt kan ta sig till toppen av sidan.

För att öppna upp de artiklar man vill läsa så klickar man bara på dem. Även om det första intrycket av webbplatsen kan vara att den är rörig så har den ändå en rätt tydlig struktur och det tar inte lång tid för användare att bekanta sig med den och lära sig hur den fungerar.

**Betyg: 4/5**

####Efficiency
Trits den stora mängden bilder, länkar och text på startsidan som an verka rörigt och förvirrande kan användaren snabbt utföra uppgifter på sidan. När användaren har öppnat upp en artikel så är det lätt att öppna andra då alla öppnas på samma sätt.

Den ständigt närvarande förenklade huvudmenyn gör att användaren alltid har närhet till toppen av sidan och huvudmenyn och effektivt kan klicka sig vidare till en annan sektion, som till exempel sport.

Nyheterna i sidebaren bredvid de stora huvudnyheterna blandas med annonser som gör att man kan missa intressanta artiklar i tron att det är en annons.

**Betyg: 4/5**

####Memorability
När användaren väl har vant sig vid designen och använt webbplatsen så kommer det gå snabbt och enkelt att bli bekväm med den igen efter en tids frånvar.

**Betyg: 5/5**

####Errors
Att sidomenyerna blandar artiklar och annonser gör att användaren kan råka klicka på en annons i tron att det är en artikel, även om annonserna är märkta med en liten text "ANNONS" är det inte alltid lätt att urskilja när man scrollar.

Utöver detta så är det inte så mycket som kan gå fel, skulle användaren råka öppna fel artikel så går det lätt och snabbt att rätta till det.

**Betyg: 4/5**

####Satisfaction
När man har kommit över det första intrycket av den stora mängden innehåll och att webbplatsen är rörig så är den lätt att lära sig. Att öppna artiklarna är enkelt men dem försvinner ibland i den stora mängden färger och annonser.

**Betyg: 3/5**

#####Slutbetyg: 20/25   

##Summering
<br>1. Google       24 poäng
<br>2. Netflix      23 poäng
<br>3. Dbwebb       20 poäng
<br>3. Aftonbladet  20 poäng
