Kmom10
===============================

####Uppdrag 1
För analysen valde jag de fyra webbplatserna som jag mest besökt enligt Firefox. Webbplatserna har olika syften och gav på så sätt en intressant vinkel på analysen. Även om jag är en van användare av de analyserade webbplatserna så var det intressant att analysera dem utifrån de fem komponenterna i artikeln och försöka se tillbaka på hur jag uppfattade dem första gången jag besökte dem och hur jag uppfattar dem nu. Jag gjorde analysen på egen hand och upplägget för den är samma som i tidigare analyser, med urval, metod och en skärmdump för varje webbplats.

####Uppdrag 2
Efter att ha läst artikeln ”Skriva för webben” skapade jag ett ramverk med fyra punkter som jag tycker är viktiga och även intressant att analysera. De webbplatser jag valde att analysera tillhör tidningar. Jag valde tidningar från fyra olika länder, Sverige, Danmark, USA och England, detta för att jag tyckte det var intressant att även undersöka om det fanns några större skillnader beroende på webbplatsens ursprungsland. Även denna analys följer samma modell som tidigare analyser men jag valde att inte ha med några skärmdumpar eftersom jag inte tycker att det passar analysen och det var svårt att få med alla analyserade delar på en skärmdump.

Jag tyckte att det var en intressant analys som jag lärde mig mycket av som jag förhoppningsvis själv kommer använda i framtiden när jag skriver texter för webben.

####Uppdrag 3
Jag valde att göra en webbplats åt den tredje kunden, Styrelseordförande Ludviga Af Solstråle. Jag valde även att tolka verksamheten som en advokatfirma.

Min första tanke var att installera en ny version av anax-flat men efter att jag tittat närmare på den versionen som jag hade så såg jag att jag hade gjort en del ändringar och valde istället att kopiera min redan existerande version. Efter att ha raderat tidigare content, teman och onödiga moduler så började jag bygga upp strukturen på webbplatsen.

Startsidan består av en välkomnande informationstext om verksamheten och en sidebar, skapad som ett block, som visar deras kompetenser. Footern innehåller tre kolumner med besöksuppgifter, kontaktinformation och öppettider. Flashbilden är samma för alla sidorna på webbplatsen och valdes för att symbolisera juridik och även passa till de teman jag hade i åtanke när jag skapade webbplatsen. Som favicon har jag ett paragraftecken ”§” för att matcha webbplatsens syfte.

Headern består av en loga föreställande fru justitia, företagets namn och en meny till bloggen, om-sidan och temasidan. Jag valde även att använda hamburgermenyn och en breadcumb för att öka navigeringsmöjligheterna och spårningen. Temasidorna är uppbyggda på samma sätt som analyssidorna på me-sidan.  

####Uppdrag 4
I detta uppdrag skapades två teman, base.less och custom.less. Base är ett grundläggande tema som importerar moduler som används och sätter variabler och regler som används i senare teman. Temat saknar en direkt design och färgprofilen är bara svart och vit. Detta för att temat inte är tänkt att synas för användare utan bara ligga till grund för kommande teman. Temat innehåller variabler för färger, typsnitt och fontstorlekar.

Temat custom.less är webbplatsens standardtema. Temat importerar base.less och bygger vidare på det genom att ändra färger, typsnitt och andra delar som är specifikt för detta tema. Förutom att ändra färgprofilen och typsnitten så ändrade jag bland annat list markeringarna till ett ”§” för att passa webbplatsens syfte. På temasidorna finns mer ingående information om designen på de olika teman som finns.

####Uppdrag 5
Temat alternative.less är ett alternativt tema till standardtemat custom.less. Även detta tema importerar base.less och bygger vidare på det med hjälp av variabler. Jag ville göra detta tema mer ”modernt” än det tidigare som jag tycker känns mer klassiskt. De stora skillnaderna är att custom.less ligger wrappat i   960px medan alternativ.less tar upp hela skärmens bredd. Temat har en bakgrundsbild föreställande böcker för att passa den juridiska verksamheten.

Över bakgrundsbilden ligger en ljusgrå bakgrundsfärg med opacity så att bakgrundsbilden lyser igenom. Färgprofilen i detta tema är mycket mörkare än föregående tema och även här finns en speciell listmarkering och annorlunda typografi.

####Uppdrag 6
LESS strukturen bygger på den struktur jag använder i me-sidan.  Alla moduler som används importeras i filen modules.less som i sin tur importeras i base.less som sedan importeras i det två andra teman som finns. Denna struktur gör det enkelt att få tillgång till alla moduler som behövs i alla teman som skapas. På temasidan på projektets webbplats förklaras det mer utförligt hur det hänger ihop och vad varje modul gör.

####Projektets genomförande
Projektet var intressant. Det var kul och intressant att få använda det jag lärt mig i kursen och applicera det på något som kändes mer riktigt än me-sidan. Att utforma teman och struktur som passar till en specifik kunde med ett specifikt syfte var kul och lärorikt.
Projektet var ganska tidskrävande med flera olika moment, från teman till analyser. Det var lärorikt att arbeta igenom allt det som vi tidigare gått igenom i kursen en gång till. Jag stötte inte på några större problem under arbetet. Jag hade lite problem att få sidan att se ut som jag ville i responsivt läge men det löste sig till slut. Ett annat problem som uppstod när jag publicerade projektet var att länkarna i menyn länkade till min me-sida men efter en del letande i filerna hittade jag lösningen på detta, vilket också lärde mig lite mer om hur de fungerar.

####Utvärdering
Jag är överlag nöjd med kursen. Den har varit intressant och jag har lärt mig mycket under kursens gång. Jag har inte tidigare använt mig av LESS eller markdown men känner mig nu ganska bekväm med det och gillar det. Jag bävade lite för kursen innan den började eftersom jag aldrig har tyckt om CSS men genom användandet av LESS har jag fått mer och mer intresse för CSS och nu tycker jag att det är väldigt kul att arbeta med.

Finns det något jag tycker är mindre bra så är det att vissa moment i kursen blev väldigt enformiga. Att analysera fyra webbplatser i varje kursmoment blev ganska segt i längden och i några kursmoment kändes det som det var lite många teman som skulle göras, det kändes som man kunde få in det man ville ha med på ett mindre antal teman. Men i detta fall förstår jag att repetition är bra och ger färdigheter.

Det finns inget att klaga på när det kommer till lärarna, de är väldigt kunniga, hjälpsamma och aktiva både i chatt och forum och man får snabbt svar och hjälp, även på helger och sent på kvällar. Det enda problemet för min egen del var att jag var lite snabbare med kursmomenten och fick sitta och vänta med att de skulle bli av med sina ”varningsflagg” och hoppas på att det inte skulle bli för många ändringar i dem från det jag redan gjort. Men det var som sagt mitt eget fel.  

**Betyg: 8/10**
