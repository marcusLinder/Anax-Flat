Kmom01
===============================

Rapport för kmom01.
####Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?
Jag har ingen direkt vana av att arbeta i ramverk. Jag har använt mig av wordpress någon gång, men mest för att testa det lite. Kursen ska bli intressant och jag ser fram mot att lära mig mer om ramverk.

####Det blev en del nya verktyg i labbmiljön, var de nya för dig eller kände du igen dem?
Jag har inte använt mig av Git innan men jag har velat lära mig det. Git känns som ett bra och viktigt verktyg inom webbutveckling. Artiklarna gav en bra förklaring till hur Git och GitHub fungerar.

####Hur kändes det att jobba med Anax Flat och bygga din me-sida?
Det kändes bra att arbeta med Anax Flat. Det var en ganska grundläggande uppgift som gav en bra bild av hur ramverket fungerar. Anax Flat känns som en bra grund att lära sig för att sen gå vidare till andra ramverk.

####Har du några förutfattade meningar, eller kanske en etablerad övertygelse, inom design och användbarthet för webben?
Jag vill inte säga att jag har några direkt förutfattade meningar. Jag tycker om enkla webbplatser där det är lätt att hitta det viktigaste delarna. Jag tycker inte om när startsidan har för mycket innehåll som inte känns relevant, eller blinkande och störande bilder. För mig är navigeringen och laddningstiderna det viktigasteför användbarheten, går det inte att lätt hitta det jag söker eller det tar för lång tid att ladda sidan så lämnar jag oftast den.

####Det fanns videor som kompletterade artiklarna, hjälpte de dig att förstå materialet bättre?
Videorna var ett bra komplement till artiklarna. Jag hade nog klarat mig bra med bara artiklarna men jag tittade på filmerna också för att fördjupa mig lite. Precis som i htmlphp kursen så är både artiklarna och filmerna väldigt bra och tydliga.

####Övrigt
Jag tycker att arbetet med kursmomentet har gått bra. Jag stötte inte på några direkt problem, utan det flöt på bra. Jag tycker att uppgiften är en bra start på kursen och de grundläggande delarna i ramverket förklaras bra. Med tanke på att jag inte har arbetat i ramverk tidigare och att design inte är min starka sida så tror jag att kommande kursmoment blir en utmaning för mig. 
