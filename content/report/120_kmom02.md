Kmom02
===============================

####Vad tycker du om LESS så här långt, och det sättet vi jobbar med LESS-moduler i vårt tema?
Less är fortfarande väldigt nytt för mig och jag förstår inte helt hur det fungerar. Än så länge har det mesta av stylingen skrivits i vanlig CSS-syntax även om jag använt några variabler för att styla menyn. Jag ser fram emot att lära mig mer LESS i kursen eftersom det verkar vara kraftfullt och smidigt, när man väl kommit in i det. Jag gillar att man kan använda variabler och skapa återanvändbara moduler.

####Hur kändes det att kompilera LESS till CSS, var det något du reflekterade över?
I början tyckte jag att det var ganska jobbigt och osmidigt att kompilera varje gång jag gjort en ändring i stylen. Jag är van och rätt bekväm vid att bara behöva ladda om sidan för att se ändringarna. Efter ett tag vande jag mig vid att kompilera och det gick automatiskt.

####Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?
Nej, Makefiler är något helt nytt för mig. Jag har inte använt något liknande byggverktyg innan. Jag tycker väldigt mycket om make. Det gör flera uppgifter lättare, till exempel kompileringen av LESS som hade varit hemsk utan make less-install.

####Fann du nytta i de videor som var kopplade till detta kursmoment?
Ja, jag tittade på filmerna under tiden jag jobbade igenom övningen. Videoklippen innehåller mer information än artiklarna och jag tror att jag hade haft mycket mer problem med uppgiften utan filmerna. Som i tidagare kurser/kursmoment är filmerna mycket bra.

####Övrigt
Jag stylade inte sidan jättemycket utan ändrade bara på header och footer. De fick samma bakgrundsfärg för att de ska hänga ihop och skilja sig från main. Site-logo-text och navbarItem fick en ljusgrön färg för att passa till Anax Flat logan. I "hamburgermenyn" la jag till länken "Hem" och ökade fontsize för att menyn inte skulle se fullt så tom ut. I footern stylade jag om länkarna och centrerade texten.

Hela webbplatsen är responsiv. På redovisningssidan läggs sidokolumnen med de olika kursmomenten i en rad över innehållet vid 750px. Vid 700px blir footerkolumnerna 100% breda och läggs över varandra och vid 560px försvinner navbaren och bara loga och "hamburgermenyn" äär kvar.

Jag försökte organisera min LESS-kod i moduler för att de skulle kunna återanvändas. Modulen menu-navbar.less innehåller koden för att styla hamburgermenyn och navbaren. footer.less innehåller koden för footern och header.less innehåller koden för headern. I style.less finns mer allmän kod för images och länkar samt byline och den responsiva designen.

Jag kände mig inte redo att importera FontAwesome som en LESS-modul men det är något jag kommer försöka göra i framtiden när jag känner mig mer bekväm.

När jag commitade mina repon till GitHub visade det sig att jag redan hade ett konto med den mailadressen vilket gör att det står att mina repon har två contributers, men båda är jag.
