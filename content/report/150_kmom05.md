Kmom05
===============================

####Berätta kort om erfarenheterna med din undersökning av webbplatsers laddningstid.
Uppgiften var intressant och lärorik. Jag har aldrig varit i kontakt med Google PageSpeed tidigare, det är ett väldigt bra verktyg som jag känner att jag kommer ha mycket nytta av i framtiden. Jag fick även större insikt i hur webbläsarens devtools kan användas.

Min analys visade att vanligt förekommande problem på webbplatserna är att JavaScript- och CSS-kod blockerar renderingen och att koden bör minifieras. De webbplatser jag har analyserat är stora välbesökta webbplatser. Därför funderar jag lite över varför inte webbplatserna är optimerade enligt Google PageSpeeds resultat, beror det på att det är för mycket arbete för liten vinning, det är för omständigt att ändra eller helt enkelt att dem inte bryr sig.

Uppgiften har gett mig en bra insyn i optimering och hastighet och vad man ska tänka på när man utvecklar webbplatser.

####Har du några funderingar kring Cimage och dess nytta och features?
Jag ser stora fördelar med att använda CImage. CImage sparar mycket tid och det var lätt att sätta sig in i det tack vare en mycket bra dokumentation. Jag har tidigare använt mig ganska mycket av GIMP vid bildredigering och även Microsoft Paint när jag bara skulle ändra något litet eller inte orkade bry mig så mycket. Att använda ett verktyg som CImage där man kan göra allt i sin texteditor sparar mycket tid när man testar sig fram.

####Lyckades du uppnå ett bra sätt och en LESS-struktur för att jobba med dina bilder i webbplatsen?
Jag är nöjd med min LESS-struktur. Jag utgick från exempelfilen 'figure.less' och gjorde några mindre ändringar i den. Bland annat ändrade jag font-style till italic och minskade font-size något. Jag gav även bilderna lite rundade hörn.

####Om du gjorde extrauppgiften med picture, srcset och sizes, fick du någon känsla för för- och nackdelar med konceptet?
Artiklarna var intressant att läsa. Jag tycker dock att det verkar lite väl omständigt och komplicerat. Jag kan se att det finns fördelar med det genom att det minskar laddningstiden, men jag tror att det skulle ta väldigt mycket extra tid att administrera en webbplats med många bilder på det sättet.

####Övrigt
Jag tyckte att det började bli väldigt rörigt i menyerna med alla länkar. Därför valde jag att lägga alla uppgifter från kursmomenten i en 'dropdown' submenu som heter uppgifter. Detta gjorde jag i både huvudmenyn och hamburgermenyn. Jag har även lagt till en länk till temaväljaren i menyerna för att besökaren snabbt ska kunna ändra temat. Jag tyckte det var ett roligt kursmoment och jag stötte inte på några problem när jag arbetade med det.
