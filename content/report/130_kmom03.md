Kmom03
===============================

####Hur känns det att vara styrd till ett vertikalt grid, hämmande eller stödjande?
Det känns bra att använda ett vertikalt grid. Jag ser många fördelar med att använda vertikala grid, det går snabbt och enkelt att skapa en grundstruktur för sidan. Jag tycker att man får bättre kontroll över layouten med ett vertikalt grid. Speciellt redovisningssidorna blev mycket bättre för mig när jag använde kolumner för layouten.

####Hur känns det att jobba med ett typografiskt horisontellt/baseline grid, ser du någon poäng med det?
Det kändes bra att jobba med ett typografisk grid även om jag hade stora problem med det i början. Efter hand som jag kom in i användandet av gridet och hur det fungerar, desto fler fördelar såg jag. Jag har nog aldrig själv tänkt så mycket på typografi och symetri på webbplatser men det är klart att det är viktigt och gör sidan mer lättläst.

####Berätta om hur du valde typsnitt till din webbplats.
Jag valde en sans-serif till rubrikerna och en serif till body-texten. Rubrikerna är Arial och body-texten Times, jag tyckte att dessa passade bra för uppgiften eftersom de är tydliga och lätta att läsa. Till codeblocket valde jag att hämta fonten 'Source Code Pro' från GoogleFonts.

####Har du jobbat med liknande layouttekniker sedan tidigare?
Jag har inte jobbat med liknande tekniker innan.

####Du börjar se hur man kan jobba med LESS, kommentarer på det?
Jag tycker att LESS är helt fantastiskt. Jag har aldrig gillat CSS eftersom jag har tyckt att det är rörigt men LESS är kul att jobba med och koden känns mer strukturerad. De stora fördelarna som jag ser med LESS är mixins och variabler.

####Hur uppfattade du nivån på detta kmom? Svårt, lagom, många nya begrepp?
Det var många nya begrepp som gjorde detta kmom svårare än de tidigare. Den första delen med vertikalt grid var inte så svår men den andra delen var mycket svårare. Jag la nog ner tre gånger så lång tid på del två som på del ett. Det tog ett tag attsätta sig in i all given kod och var man skulle ändra för att få det som man vill. En filmserie till den andra delen av uppgiften är kanske något att tänka på till kommande kurstillfällen.

####Övrigt
Jag använder mig av float och 12 kolumner med en maxWidth på 960px. Anledningen till att jag valde float över flex är att jag känner mig mer bekväm med det. I det typografiska gridet är mitt magicNumber 24px och fontSize 16px. Jag hade stora problem med att få det horisontella gridet så bra som jag ville ha det men det löste sig till slut efter lite hjälp från forumet. Jag känner mig nöjd med hur slutresultatet blev. Jag tycker att det var intresant att testa olika delar av markdown koden eftersom det inte är något jag arbetat med innan.
