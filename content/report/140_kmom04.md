Kmom04
===============================

####Hur känner du inför färger och webbplatser? Föredrar du något särskilt ljust, mörkt, färgglatt?
Det beror på webbplatsens syfte och målgrupp. En webbplats vars huvudsakliga målgrupp är barn bör ha en färgglad färgsättning medan en webbplats som förmedlar nyheter så som sydsvenskan.se bör ha en mer sparsam färgsättning. Personligen tycker jag att webbplatser med för mycket färger kan bli röriga så jag föredrar webbplatser som inte använder så mycket färg och starka färger.

####Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?
Innan jag påbörjade detta kursmoment har jag inte tänkt så mycket på färgsättningens påverkan. Färgsättningen och färgskalan är bra verktyg för att förmedla en känsla och fånga uppmärkasmheten hos besökaren. Användandet av accentfärger gör att användaren snabbt kan hitta en specifik plats eller funktion på en sida.

Typsnittet spelar en stor roll för vilken känsla en användare får för webbplatsen. Ett rörigt och svårläst typsnitt kan få användaren att lämna sidan. Samtidigt som ett unikt typsnitt kan användas för att rikta användarens fokus till specifika delar av sidan.

####Hur känns din LESS-struktur så här långt?
LESS-strukturen känns bra. Jag har använt mig av många variabler för att skapa kursmomentets teman, både nya variabler för färger och fonter och variabler från responsive-menu och typography modulerna. Base.less är grunden för teman och tack vare användandet av variabler gick det lätt och smidigt att bygga vidare på kursmomentets andra teman.

####Hur valde du att göra med ditt eget default tema?
Default temat är en blandning av två andra teman, color och typography. Färgpaletten är hämtad från "color" och typsnitten från "typography". Default temat är även standardtema för webbplatsen.

####Var det något särskilt som du uppfattade som utmanande i detta kmom?
Det svåraste i uppgiften var att välja bra färger till de olika teman. Färgsättning är inte min starka sida vilket säkert syns i en del av mina teman. Genom kursmomentet har jag fått lära mig mer om färgteori som kommer komma väl till pass i framtiden.

####Övrigt
Webbplatserna till analysen valde jag utifrån tanken "stora välbesökta webbplatser som jag själv ofta besöker". För att få fram rätt färgkoder använde jag verktyget colorzilla för firefox.

Jag gjorde extrauppgiften default.less (se ovan). Temat "color" var det temat jag blev mest nöjd med, därför återanvände jag färgpaletten från den och blandade med det typografiska temat.
